AD TAGITI ANNALES.

.—*—.

Nuper quum Taciti Annales a Gai-olo Halmio quartum editos
intentiore cura legerem , variis occupabar affectibus. Delectabar
enim diligentia , eruditione, sollertia , quae Halmius in editionem
parandam contulerat, at simul cum dolore et maestitia reputa·
bam, me supremum egregii viri opus manibus tenere. E vita
enim excessisse eum cognoveram antequam liber, cui novissi-
mam curam impendisset, typis totus esset descriptus. Etsi
Halmio in patria sua iam dudum rite parentatum est iustaeque
ei ac debitae laudes a doctis viris tributae sunt, qui insignes
eius virtutes rectius intelligere et aestimare possunt, tamen non
potui Tacitum nunc tractare ut non Editoris memoriam paucis
prosequerer, qui ut de ceteris scriptoribus sere omnibus, ita de
hoc tam praeclare meritus sit. Profecto omnes, qui Latinas
litteras colunt et amant, pio semper gratoque animo plurima
ac maxima beneficia tuebuntur quorum Halmius auctor extitit.
Illi enim debetur quod permultis scriptoribus, quibus recensen-
dis per longam annorum seriem operam suam studiumque na-
vavit, clarior quam antea lux hodie affulget. Varias autem
ingenii dotes atque animi artes ad criticam exercendam adhibuit.
Exquisita linguae scientia cum iudicii subtilitate atque acumine
rara felicitate in eo coniuncta erant. Etsi bonorum codicum
auctoritatem maximi, ut par est , facere solebat, tamen nun-
quam vulgatam scripturam tam anxie et superstitiose defendit,
ut non sanae et rectae rationi plurimam vim tribuendam cen-
seret. Qua singulari erat humanitate , ea quae ipse excogitarat
non dubitabat omittere , quoties alios probabiliora invenisse vide-
bat. ln omnibus denique, quae evulgavit, scriptis varia eius et

